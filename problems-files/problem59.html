<p>כל תו במחשב מקבל קידוד ייחודי והתקן המועדף הוא ASCII. לדוגמה, A  גדולה = 65, כוכבית (*) = 42, ו-k קטנה = 107.</p>
<p>שיטת הצפנה מודרנית היא לקחת קובץ טקסט, להעביר את התווים ל-ASCII, ואז לבצע XOR (או בררני) לכל תו עם ערך כלשהו, שנלקח ממפתח סודי. היתרון בפונקציית ה-XOR שבשימוש באותו באותו מפתח הצפנה על הטקסט המוצפן, מקבלים את הטקסט המקורי; לדוגמה 65XOR42 = 107 ולכן 107XOR42 = 65, </p>
<p>בשביל הצפנה בלתי חדירה, משתמשים במפתח באותו אורך של הטקסט המקורי, והמפתח מורכב מבתים אקראיים. המשתמש ישמור את ההודעה המוצפנת ומפתח ההצפנה במקומות שונים, ובלי שני ה"חצאים" האלו, זה בלתי אפשרי לפענח את ההודעה.</p>
<p>לרוע המזל, השיטה הזאת לא פרקטית עבור רוב המשתמשים, אז השיטה המותאמת היא להשתמש בסיסמה בתור מפתח. אם הסיסמה קצרה יותר מההודעה, מה שסביר שיקרה, המפתח חוזר באופן מחזורי בהודעה. המפתח בשיטה הזאת הוא להשתמש בסיסמה מספיק ארוכה בשביל שההצפנה תהיה בטוחה, אבל קצרה מספיק כדי שיהיה אפשר לזכור אותה.</p>
<p>המשימה שלכם נעשתה קלה, בגלל שמפתח ההצפנה מורכב משלוש אותיות קטנות באנגלית. בעזרת הקובץ <a href="resources/documents/0059.txt">cipher.txt</a> (קליק ימני ו-'שמור קישור בשם...'), שמכיל את קידודי ה-ASCII המוצפנים, והידע שהטקסט המקורי מכיל מילים רגילות באנגלית, פענחו את ההודעה ומצאו את סכום הערכים של קידודי ה-ASCII בטקסט המקורי.</p>
